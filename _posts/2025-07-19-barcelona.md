---
layout: post
title:  "Barcelona Gezi Notları"
author: Büşra
categories: [ İspanya, Seyahat ]
tags: [İspanya]
image: assets/images/barcelona_1.jpg
description: "Barcelona’da gezdiğimiz yerler, yediğimiz yemekler ve tüm gezi notlarımız bu yazıda!"
featured: true
hidden: false
---

Sizinle paylaştığımız 3 YouTube videosunda Barcelona’yı karış karış gezdik. Şimdi de buradan profilimizde sabitlemek üzere gezi notlarını paylaşacağım.

### Balmes Guest House

Booking üzerinden tuttuğumuz Balmes Guest House’daki odamız konum itibariyle çok merkeziydi. Odamız ve banyomuz özeldi, ortak mutfak da kullanılabilir durumdaydı. Hareketli bir cadde üzerinde olduğu için gürültülüydü ama balkon manzarası bunu dengeledi. Plaça de Catalunya’ya ve tren istasyonuna 5 dk yürüme mesafesindeydi. Alışveriş yapmak isterseniz de çevresi mağazalarla doluydu. Tercih edilebilir.

### İlk Akşam Yemeği: Can Plaça

Geç saatte dışarı çıkmamıza rağmen birçok açık yer vardı. Yakındaki Can Plaça restoranında ilk yemeğimizi yedik. Paella ve geleneksel birkaç ürün denedik. Maç saatlerinde restoranlarda maç yayını olması futbola olan tutkuyu hemen gösterdi. Menü zengin, fiyatlar da kapıda yazıyor. Denemeye değer.

### Sagrada Familia

Barcelona’nın simgesi, Gaudi’nin hala tamamlanmamış başyapıtı. Biletleri önceden almak çok önemli, içerisi her zaman kalabalık. Sabah erken gitmek kalabalığı biraz azaltabilir ama tamamen boş görmek neredeyse imkânsız.

### Sant Pau Hastanesi

Sagrada Familia’ya 10 dk yürüyüş mesafesindeki bu UNESCO Dünya Mirası yapısı 1900’lerde tamamlanmış bir kompleks. 2009’a kadar hastane olarak kullanılmış, 2014’te müze ve kültür merkezi olarak yeniden açılmış. Giriş ücreti 17€. Mimar Montaner’in eseri.

### Plaza de Toros Monumental

Katalonya’nın son ticari boğa güreşi arenası. 2010-2016 arasında güreşler yasaklandı. Şu an bazı etkinlikler için kullanılıyor. Boğa koşularıyla ilgili araştırmamda Pamplona’daki San Fermin Festivalinde bugüne kadar 16 kişi hayatını kaybetmiş.

### Arc de Triomf ve Ciutadella Parkı

1888 Dünya Fuarı için yapılmış. Yürüyüş yolu güzel ama park, beklentimizin altında kaldı. Küçük, ağaçsız ve bakımsızdı.

### Santa Maria del Mar Bazilikası

Katalan Gotik mimarisinin etkileyici bir örneği. Görkemli bir yapı, mutlaka görülmeli.

### El Xampanyet

7 puana sahip ve rezervasyon almayan bu restoranda açılış saatinde uzun kuyruk oluyor. Küçük, tarihi, tıklım tıklım bir yer. Servis hızlı, lezzet yüksek. Masanızı başkalarıyla paylaşabilirsiniz. Uzun oturmalık değil ama harika bir deneyim.

### Park Güell

Gaudi ve Eusebi Güell’in birlikte hayata geçirdiği proje. Giriş 10€. Katalonya ve Katolik semboller yapıya işlenmiş. Teknik çözümleriyle Gaudi’ye bir kez daha hayran kalıyorsunuz. Erken bilet alın.

### Palau Güell

Eusebi Güell için Gaudi’nin yaptığı bir malikane. UNESCO listesinde. Görsel ve işlevsel açıdan çok başarılı. Giriş 12€, yaklaşık 1 saat sürüyor. İçeride ses yalıtımından hava akışına kadar her detay düşünülmüş.

### Barcelona Katedrali

14. yy’da tamamlanmış. Birçok azizin mezarı burada. Aynı zamanda başpiskoposun makamı.

### Augustus Tapınağı

İmparatorluk döneminden kalma Roma tapınağı. 19. yy sonunda keşfedilen 3 sütunu bugün sergileniyor.

### Katalonya Ulusal Müzesi

Tepede yer alıyor. Terası için ayrıca 2€ ödeniyor. Müze 12€. Teras, Plaça D’Espanya’ya bakıyor. Yürüyerek meydana inebilir, oradan Arenas alışveriş merkezine geçebilirsiniz.

### Sahil & Barceloneta

Port de Barcelona ve Barceloneta plajları gezilebilir.

---

## Reels Fikri: İspanyol Yeme Alışkanlıkları

İspanyolların günde 5 öğün yeme alışkanlığı var:

1. **Kahvaltı (Desayuno):** Kahve ve churros.
2. **Almuerzo:** Sandviç, kek veya meyve.
3. **Öğle Yemeği (Comida):** 2-4 arası yenir, 3 saate kadar sürebilir.
4. **Merienda:** 5-7 arasında tatlı/tuzlu atıştırmalık.
5. **Akşam Yemeği (Cena):** Genelde 10 gibi yenir, gece yarısına kadar sürebilir.

Restoranlar öğle yemeğinden sonra 20.00’ye kadar kapalı olabilir.

---

Barcelona hakkındaki YouTube videolarımıza göz atmayı unutmayın. Daha fazla detay, görüntü ve keyifli anlar sizi bekliyor!
## YouTube Videolarımız 🎥

Barcelona gezimizi daha yakından izlemek isterseniz aşağıdaki videolarımıza göz atabilirsiniz:

- [1. Bölüm - En Güzel Fotoğraf Noktaları, Barceloneta Plajında HIRSIZLIK](https://www.youtube.com/watch?v=eR8KVVE-y3U)
- [2. Bölüm - Veeeee İspanya’dayız! Barcelona Vlog ve Bir Katalanya Hikayesi](https://www.youtube.com/watch?v=_rDIr2eyUx0)
- [3. Bölüm - Gaudi’nin eserleri, Park Güell detaylar, Mercat La Boqueria yemekler](https://www.youtube.com/watch?v=nlL7pTonTNg)

> YouTube kanalımıza abone olmayı unutmayın: **[Eat Code Travel](https://www.youtube.com/@eat.code.travel)** 🛵🌍💻
